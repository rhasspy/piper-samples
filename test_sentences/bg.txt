Дъга е оптично и метеорологично явление, свързано с появата в небето на почти непрекъснат спектър на светлината, когато лъчите на слънцето падат върху миниатюрни капки вода в земната атмосфера.
За да се наблюдава дъгата, слънцето трябва да е зад наблюдателя под определен ъгъл.
Тя представлява многоцветна част от окръжност, с червения цвят от външната страна и виолетовия цвят от вътрешната.
Пълната поредица цветове е червено, оранжево, жълто, зелено, синьо, индиго (тъмносиньо) и виолетово.
Понякога се вижда и розово в дъгата, но това не е естественият ѝ цвят. Общо багрите са седем.
