Mavrica je svetlobni pojav v ozračju, ki ga vidimo v obliki loka spektralnih barv.
Nastane zaradi loma, disperzije in odboja sončnih žarkov v vodnih kapljicah v zraku.
Mavrica, ki nastane zaradi sončnih žarkov, se vedno pojavi na nasprotni strani od Sonca, tako da ima opazovalec Sonce vedno za hrbtom.
Mavrico vidimo kot polkrožni lok ali kot poln krog, odvisno od lege Sonca in opazovalca.
